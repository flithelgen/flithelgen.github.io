---
title: "Teknikprogrammet Västermalm"
weight: 2
header_menu: true
header_menu_title: "Teknik"
navigation_menu_title: "Teknik"
---

Teknik är en omfattande linje som ger behörighet till de flesta högre utbildningarna. Inom teknikprogrammet finns det olika inriktningar man kan välja mellan. Det första året läser alla teknikelever samma kurser. Det andra året väljer man antingen design eller informations- och medieteknik & produktionsteknik, lite längre ner hittar du information om dessa inriktningar. I det tredje året kan respektive inriktning välja på två olika fortsatta studier inom samma inriktning. Det finns även ett gemensamt val som kallas teknikvetenskap. Där läser man kurser som ger behörighet till civilingenjörsutbildningar. För dem som läste Informations- och medieteknik & produktionsteknik i tvåan finns det även möjlighet att välja ett fjärde år. För många innebär det fjärde året en garanterad arbetsposition efter gymnasiet.

### Informations- och medieteknik & Produktionsteknik

Många känner nog till att på teknik ingår programmering, men visste du att man också har möjlighet att lära sig om datorers uppbyggnad? På IP lär man sig att programmera med hjälp av olika program men även hur man bygger ihop en dator (man får mycket hjälp om man aldrig ens sett insidan av en dator förut) och hur nätverk fungerar. Inom mekatronik-kursen som ingår i IP lär man sig om digitalteknik, binära tal samt ellära. 

### Design

Visste du att på teknikprogrammet har man möjlighet att lära sig att designa produkter? På design får man lära sig om olika program där man kan designa men även bygga 3D modeller. Man lär sig olika rittekniker, skapa bilder med olika typer av verktyg, allt från bläck till akvarellfärg. Man övar även på att redigera bilder professionellt i photoshop och InDesign mm.