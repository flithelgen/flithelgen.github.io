---
title: "Om Flithelgen"
weight: 3
header_menu: true
---

![Jane Doe](images/hew.jpg)


Flithelgen är två dagar, lördag till söndag, där tjejer i trean kommer att introducera olika moment som ingår i teknikprogrammet. Dessa moment kommer både från de olika inriktningarna inom teknik men också de moment som alla på teknikprogrammet har gått igenom. Tjejerna som kommer till flithelgen kommer att få testa på dessa moment med hjälp av arrangörerna. Inga förkunskaper krävs. Syftet med helgen är att sprida kunskap om hur kul teknik kan vara. Många väljer bort teknik på grund av okunskap om vad teknikprogrammet erbjuder. 

Det bästa med teknik? Du behöver inga förkunskaper alls! Ett plus är dock att man har lagom lätt för matte, fysik och kemi. 

### Design

Visste du att på teknikprogrammet har man möjlighet att lära sig att designa produkter? På design får man lära sig om olika program där man kan designa 3D modeller. Man lär sig olika rittekniker, måla med akvarellfärg samt att redigera bilder professionellt.

### Informations- och medieteknik & Produktionsteknik

Många känner nog till att på teknik ingår programmering, men visste du att man också har möjlighet att lära sig om datorers uppbyggnad? På IP lär man sig att programmera med hjälp av olika program men även hur man bygger ihop en dator (man får mycket hjälp om man aldrig ens sett insidan av en dator förut) och hur nätverk fungerar. Inom mekatronik-kursen som ingår i IP lär man sig om digitalteknik, binära tal samt ellära. 

### Anmälan
Vem kan anmäla sig?

Är du flicka eller ickebinär född 2008-2009 är du välkommen att anmäla dig. Du behöver inga teknikkunskaper alls.

Hur anmäler man sig?

Längre ner på hemsidan finns en rubrik som heter “Anmälan” och där anmäler man sig. Annars går det bra att anmäla sig via mail flithelgen@gmail.com. 

----

### Detaljer
När?

Flithelgen tar plats v.3 20-21 januari 2024. Starttid skickas ut till anmälda senast två veckor innan eventet.

Vad?

På två dagar kommer flickor och ickebinära födda 2008 samt 2009 ta del av olika teknik-aktiviteter.

<b>Var?</b>

Västermalms skola:
Universitetsallén 17
852 34 Sundsvall

